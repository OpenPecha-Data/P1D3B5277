de lta bas na byaṅ chub dam pa tshol ba yis || bsam pa drag ldan mkhas pas ṅa rgyal ṅes bcom
ste ||(13b1) nad pa’i tshogs kyis gso phyir sman pa sten pa ltar || g-yel pa med par dge
ba’i bśes gñen bsten par bya ||

saṅs rgyas byaṅ chub mchog źugs byaṅ chub sems dpa’ dag || pha rol phyin daṅ bcas te dge ba’i
bśes su bsten ||de dag rjes su ston byed ’di ni (2) bsgrub pa’i sa || rgyu rnam gñis kyis
saṅs rgyas byaṅ chub myur du rtogs ||

rgyal ba ’das daṅ ma byon phyogs bcur gaṅ bźugs pa || kun lam pha rol phyin pa ’di yin gźan
ma yin ||pha rol phyin ’di byaṅ chub mchog la źugs rnams kyi || gsal daṅ sgron (3) daṅ snaṅ
daṅ ston mchog yin źes bśad ||

ji ltar śes rab pha rol phyin pa mtshan ñid stoṅ || chos ’di thams cad mtshan ñid de daṅ ’drar
śes śiṅ ||chos rnams stoṅ źiṅ mtshan ma med par rab śes na || de ltar spyod pa bde gśegs
śes rab spyod pa yin ||

sems (4) can yoṅs su ltogs pa zas la ’dod byed ciṅ || ’khor bar chags pa’i yid daṅ ldan rnams
rtag tu ’khor ||bdag daṅ bdag gi chos gñis yaṅ dag min stoṅ ste || byis pa bdag ñid kyis
ni mkha’ la mdud pa bor ||

dper na dogs pa’i ’du śes kyis ni (5) dug bslaṅ ba || dug de khoṅ du soṅ ba med kyaṅ brgyal
bar ’gyur ||de bźin byis pa bdag daṅ bdag gir khas len pa || bdag der ’du śes yaṅ dag mi rtag
skye źiṅ ’chi ||

ji ltar ’dzin pa de ltar kun nas ñon moṅs bstan || bdag daṅ bdag gir mi (6) dmigs rnam par byaṅ
bar gsuṅs ||’di la gaṅ yaṅ ñon moṅs rnam dag ’gyur med par || byaṅ chub sems dpas śes
rab pha rol phyin pa rtogs ||

’dzam bu’i gliṅ na sems can ji sñed ma lus pa || de dag thams cad byaṅ chub mchog (7) tu sems
bskyed nas ||lo stoṅ bye ba maṅ por sbyin pa byin byas la || kun kyaṅ ’gro ba’i don du byaṅ
chub rgyur bsṅo yaṅ ||

gaṅ źig śes rab pha rol phyin mchog mṅon brtson pa || tha na ñi ma gcig cig rjes su ’thun byed
na ||de la sbyin pa’i (14a1) phuṅ pos bsod nams char mi phod || de phyir g-yel med rtag
tu śes rab ’jug par bya ||

śes rab pha rol phyin mchog spyod pa’i rnal ’byor pa || sñiṅ rje chen po bskyed kyaṅ sems can
’du śes med ||de tshe mkhas pa ’gro ba kun gyi sbyin gnas (2) ’gyur || rtag tu yul ’khor
bsod sñoms don yod yoṅs su spyod ||

byaṅ chub sems dpa’ gaṅ ’dir yun riṅ ’brel pa yi || lha mi ṅan soṅ gsum gyi sems can dgrol ba’i
phyir ||lam yaṅs pha rol sems can khams la ston ’dod pas || ñin mtshan (3) śes rab pha
rol phyin la brtson par bya ||

mi źig sṅon chad ma rñed pa yi rin chen mchog || dus gźan źig na rñed par gyur te dga’ ba las
||rñed ma thag tu bag med gyur te stor na ni || stor bas rin chen mṅon ’dod rtag tu sdug
bsṅal lo ||

de ltar byaṅ chub mchog (4) źugs rin chen lta bu yi || śes rab pha rol phyin la rnal ’byor dor
mi bya ||rin chen rñed nas blaṅs te rab tu brtson dkris nas || myur du ’gro bar byed pa
źi bar ’gyur ba bźin ||

