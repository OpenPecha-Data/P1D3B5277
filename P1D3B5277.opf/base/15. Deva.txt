byaṅ chub sems dpa’ daṅ po’i las kyi sar gnas gaṅ || lhag pa’i bsam pas saṅs rgyas byaṅ chub
mchog źugs pa ||slob ma bzaṅ po bla ma gus ldan de dag gis || (7) bla ma mkhas pa rnams la
rtag tu bsten par bya ||

ci phyir źe na mkhas pa’i yon tan de las ’byuṅ || de dag śes rab pha rol phyin pa rjes su ston
||saṅs rgyas chos rnams dge ba’i bśes la rten to źes || yon tan kun gyi mchog mṅa’ rgyal
ba de skad gsuṅ ||

(9b1) sbyin daṅ tshul khrims bzod daṅ de bźin brtson ’grus daṅ || bsam gtan śes rab byaṅ chub
yoṅs su bsṅo bar gyis ||byaṅ chub phuṅ por źen nas mchog ’dzin ma byed ces || daṅ po’i las
can de la de skad bstan par bya ||

de ltar spyod pa legs mtsho smra ba’i zla ba rnams || (2) ’gro ba’i skyabs daṅ dpuṅ gñen daṅ
ni gnas yin te ||rten daṅ blo daṅ gliṅ daṅ yoṅs ’dren don ’dod pa || gsal byed sgron ma chos
mchog smra ba mi ’khrugs yin ||

grags chen ldan rnams bya dka’ go cha gyon byed de || phuṅ po khams daṅ skye mched rnams kyi
go cha min ||(3) theg gsum ’du śes bral źiṅ yoṅs su bzuṅ ba med || mi ldog g-yo ba med ciṅ
mi ’khrugs chos can yin ||

de dag ’di ’dra’i chos daṅ ldan źiṅ spros pa med || the tshom som ñi yid gñis bral źiṅ don daṅ
ldan ||śes rab pha rol phyin pa thos nas mi nur ba || gźan (4) gyi driṅ mi ’jog ciṅ mi
ldog rig par bya ||

’dren pa rnams kyi chos ’di zab ste mthoṅ bar dka’ || sus kyaṅ rtogs pa med ciṅ thob par ’gyur
med pa ||de phyir phan mdzad brtser ldan byaṅ chub brñes nas ni || sems can tshogs sus
śes sñam thugs khral chuṅ bar mdzad ||

(5) sems can rnams ni gnas la dga’ źiṅ yul rnams ’dod || ’dzin la gnas śiṅ mi mkhas blun rmoṅs
mun pa bźin ||thob par bya ba’i chos ni gnas med ’dzin med de || des na ’jig rten dag daṅ
rtsad pa ’byuṅ ba yin ||

