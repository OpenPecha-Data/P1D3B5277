de yi tshe na bdud ni zug rṅu ldan par ’gyur || mya ṅan ñam thag sdug bsṅal yid mi bde ñam chuṅ
||ji ltar byaṅ chub sems dpa’ ’di yid nur gyur źes || ’jigs pa bstan phyir phyogs rnams
sreg ciṅ skar mda’ gtoṅ ||

gaṅ (2) tshe mkhas pa de dag bsam pa drag ldan źiṅ || ñin mtshan śes rab pha rol phyin pa’i
mchog don lta ||de tshe lus sems ṅag ni mkha’ ’gro bya ltar rgyu || nag po’i rtsa lag rnams
kyis glags rñed ga la ’gyur ||

gaṅ tshe byaṅ chub sems dpa’ ’thab daṅ rtsod gyur (3) ciṅ || phan tshun mi ’thun khros pa’i
sems daṅ ldan gyur pa ||de tshe bdud ni dga’ źiṅ mchog tu ñams bder ’gyur || de gñis rgyal
ba’i ye śes las ni riṅ ’gyur sñam ||

de gñis riṅ du ’gyur źiṅ śa za ’dra bar ’gyur || gñi ga raṅ gi dam bcas ñams (4) bar byed par
’gyur ||sdaṅ źiṅ bzod daṅ bral la byaṅ chub ga la yod || de tshe bdud rnams phyogs daṅ bcas
te dga’ bar ’gyur ||

luṅ bstan ma thob byaṅ chub sems dpa’ gaṅ źig gis || luṅ bstan thob la sems khros rtsod pa rtsom
byed na ||thab skyon ldan (5) sems kyi skad cig ji sñed pa || de sñed bskal par gźi nas
go cha bgo bgos so ||

saṅs rgyas bzod pa’i pha rol phyin pas byaṅ chub reg || sems ’di bzaṅ ba min sñam dran pa skyed
byed ciṅ ||so sor ’chags par byed ciṅ phyis kyaṅ sdom byed la || dga’ bar mi (6) byed
de ni saṅs rgyas chos ’dir slob ||

