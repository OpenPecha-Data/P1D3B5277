skabs bźi pa rnam pa kun mṅon par rdzogs par rtogs pa (2) bstan || rgyal ba la ni lha rgyal
brgya byin gyis źus pa ||byaṅ chub sems dpa’ śes rab spyod pa ji ltar brtson || phuṅ po khams
la rdul tsam brtson par mi byed ciṅ ||phuṅ por mi brtson de ni byaṅ chub sems dpa’ brtson
||

gaṅ źig chos ’di sprul daṅ sgyu ma ’dar thos (3) nas || som ñi med ciṅ slob la phyir źiṅ sbyor
byed pa ||sems can de ni riṅ nas theg chen źugs rig bya || saṅs rgyas bye ba khrag khrig
maṅ la lhag byas yin ||

dgon pa’i lam ni dpag tshad maṅ por źugs pa’i mis || gnag rdzi mtshams kyi nags tshal phun sum
tshogs (4) mthoṅ nas ||’di dag groṅ daṅ groṅ khyer ñe ba’i rtags sñam ste || dbugs phyin
rñed par ’gyur źiṅ chom rkun ’jigs pa med ||

de bźin byaṅ chub yoṅs su tshol tshe rgyal rnams kyi || śes rab pha rol phyin ’di mñan pa gaṅ
thob pa ||de ni dbugs phyin thob par gyur ciṅ (5) ’jigs med de || dgra bcom sa la ma yin
rkyen rtogs sa la min ||

mi źig rgya mtsho’i chu ni blta phyir ’gro ba yis || gal te śiṅ daṅ nags tshal ri mthoṅ da duṅ
riṅ ||ci ste rtags ma mthoṅ na rgya mtsho chen po ni || ñe bar gyur to sñam ste de la som
ñi med ||

de ltar (6) byaṅ chub dam par rab źugs rgyal ba yi || śes rab pha rol phyin pa ’di mñan rig
par bya ||rnam par ’dren pas mṅon sum luṅ bstan ma gyur kyaṅ || saṅs rgyas byaṅ chub riṅ por
mi thogs bdag reg ’gyur ||

dpyid dus bzaṅ la sdoṅ po lo ma lhags gyur na || yal (7) gas riṅ por mi thogs lo ’bras me tog
skrun || śes rab pha rol phyin ’di su yi lag thob pa || riṅ por mi thogs ’dren pa rnams
kyi byaṅ chub thob ||

dper na bud med sbrum gaṅ sdug bsṅal ñen gyur na || de ni de yi btsa’ ba’i dus la bab ces bya
||de bźin byaṅ chub (7b1) sems dpa’ rgyal ba’i śes rab ñan || dga’ daṅ ’dun pa skyed pa
myur du byaṅ chub reg ||

śes rab pha rol phyin mchog spyod tshe rnal ’byor pa || gzugs kyi ’phel ba daṅ ni yoṅs su ’grib
mi mthoṅ ||gaṅ źig chos daṅ chos min chos dbyiṅs mi mthoṅ źiṅ || mya ṅan (2) ’das la mi
reg de ni śes rab gnas ||

gaṅ źig ’dir spyod saṅs rgyas chos rnams mi rtog ste || stobs daṅ rdzu ’phrul rkaṅ pa byaṅ chub
źi mi rtog ||rnam par mi rtog rtog bral byin gyi rlabs kyis spyod || ’di ni śes rab pha
rol phyin mchog spyod pa yin ||

