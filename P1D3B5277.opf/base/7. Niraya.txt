(5) dmus loṅ dmigs bu med pa byi ba khrag khrig rnams || lam yaṅ mi śes groṅ khyer ’jug par
ga la ’gyur ||śes rab med na mig med pha rol phyin lṅa ’di || dmigs bu med pas byaṅ chub reg
par nus ma yin ||

gaṅ tshe śes rab kyis ni rab tu zin gyur na || de tshe (6) mig rñed gyur ciṅ ’di yi miṅ thob
bo ||dper na ri mo’i las ni yoṅs zin mig med pa || ji srid mig ma bris pas rṅan pa mi thob
bźin ||

gaṅ tshe ’dus byas ’dus ma byas daṅ dkar nag chos || śes rab rnam par bśig nas rdul tsam mi
dmigs tshe ||’jig (7) rten dag na śes rab pha rol phyin graṅs ’gro || nam mkha’ gaṅ la’aṅ
cuṅ zad mi gnas de daṅ ’dra ||

gal te bdag ni rgyal ba’i śes rab spyad bya źiṅ || sems can sdug bsṅal reg pa khrag khrig maṅ
dgrol sems ||sems can ’du śes yoṅs rtog byaṅ chub (6b1) sems dpa’ ste || ’di ni śes rab
pha rol phyin mchog spyod ma yin ||

byaṅ chub sems dpa’ gaṅ źig sṅon chad spyod pa’i tshe || pha rol phyin ’dir spyod pa mkhas pa
som ñi med ||thos ma thag tu des ni ston pa’i ’du śes skyed || des ni byaṅ chub źi ba myur
du rtogs (2) par ’gyur ||

sṅon spyad tshe na saṅs rgyas khrag khrig bkur byas kyaṅ || rgyal ba’i śes rab pha rol phyin
la ma dad na ||thos nas blo chuṅ de yis ’di ni spoṅ byed de || spaṅs nas skyabs med gyur
pa de ni mnar med ’gro ||

de lta bas na gal te saṅs rgyas ye śes mchog ||(3) reg par ’dod na rgyal ba’i yum ’dir dad par
gyis ||dper na tshoṅ pa rin chen gliṅ du soṅ nas ni || zoṅ zad slar log lta bur gyur na
mi ruṅ ṅo ||

