gzugs daṅ (3) tshor daṅ ’du śes sems pa rnam śes rnams || zab ste raṅ bźin mtshan ma med ciṅ
rab źi ba ||dper na mda’ yis rgya mtsho’i gtiṅ thug tshol ba ltar || śes rab kyis ni brtags
na phuṅ po’i gtiṅ mi rñed ||

byaṅ chub sems dpa’ gaṅ źig de ltar zab (4) gyur ciṅ || theg pa don dam chags med gaṅ la phuṅ
po daṅ ||khams daṅ skye mched yod min chos ’di rtogs pa de’i || bsod nams yaṅ dag grub pa
de las ci źig yod ||

dper na ’dod chags chos la spyod pa’i skyes bu źig || bud med dus btab de (5) daṅ ma phrad de
yi ni ||ñin gcig sems kyi rnam rtog spyod pa ji sñed pa || de sñed bskal par byaṅ chub sems
dpas thob par ’gyur ||

byaṅ chub sems dpa’ gaṅ źig bskral maṅ bye stoṅ du || dgra bcom raṅ rgyal sbyin byed tshul khrims
sruṅ byed kyaṅ ||gaṅ (6) źig śes rab pha rol phyin mchog ldan pa’i chos || brjod pa’i
legs pa sbyin daṅ tshul khrims char mi phod ||

byaṅ chub sems dpa’ gaṅ źig śes rab mchog bsgoms te || de las laṅs nas gos pa med pa’i chos
brjod ciṅ ||de yaṅ ’gro ba’i don phyir (7) byaṅ chub rgyur bsṅo na || dge ba de daṅ mñam pa
’jig rten gsum na med ||

bsod nams de yaṅ gsog daṅ de bźin stoṅ pa daṅ || gsob daṅ ya ma brla daṅ sñiṅ po med par śes
||de ltar bde gśegs rnams kyi śes rab spyad spyod na || spyod tshe bsod (11a1) nams dpag
tu med pa yoṅs su ’dzin ||

saṅs rgyas kyis bśad rab tu spyod ciṅ rab bstan pa’i || chos ’di thams cad brjod pa tsam du
zad śes nas ||bskal pa bye ba khrag khrig maṅ bor brjod byas kyaṅ || chos kyi dbyiṅs la zad
pa med ciṅ (2) ’phel ba med ||

rgyal ba rnams kyi pha rol phyin ces bya ba gaṅ || chos de rnams kyaṅ miṅ tsam du ni yoṅs su
bsgrags ||yoṅs bsṅo rlom sems med pa’i byaṅ chub sems dpa’ ni || ñams pa med ciṅ saṅs rgyas
byaṅ chub mchog reg ’gyur ||

