nam mkha’i khams ni śar gyi phyogs daṅ (6) lho phyogs daṅ || de bźin nub kyi phyogs daṅ byaṅ
phyogs pha mtha’ yas ||steṅ daṅ ’og daṅ phyogs bcu’i ji sñed rnams na’aṅ yod || tha dad gyur
pa med ciṅ bye brag gyur pa med ||

’das pa’i de bźin ñid gaṅ ma byon de bźin ñid || da ltar de bźin ñid gaṅ dgra bcom (7) de bźin
ñid ||chos kun de bźin ñid gaṅ rgyal ba’i de bźin ñid || chos kyi de bźin ñid ’di thams
cad bye brag med ||

bde gśegs byaṅ chub tha dad chos daṅ pral gyur pa || ’di ni byaṅ chub sems dpa’ gaṅ źig thob
’dod pa ||thabs daṅ ldan pas śes rab pha (10a1) ’dren pa’i śes rab med na thob par ’gyur
ma yin ||

bya źig lus che dpag tshad brgya rtsa lṅa bcu par || gyur la ’dab gśog zad de ñam rtsal yod
min na ||de yis sum cu rtsa gsum gnas nas ’dzam gliṅ ’dir || bdag ñid (2) mchoṅs na der ni
ñam ñes gyur pa yin ||

rgyal ba rnams kyi pha rol phyin pa lṅa ’di yaṅ || bskal pa bye ba khrag khrig maṅ por bsgrub
byas śiṅ ||smon lam mtha’ yas rgya chen ’jig rten rtag bsten kyaṅ || thabs med śes rab bral
ba ñan thos ñid du ltuṅ ||

(3) saṅs rgyas theg pa ’di la ṅes par ’byuṅ ’dod gaṅ || ’gro ba kun la sems sñoms pha ma’i ’du
śes daṅ ||phan pa’i sems daṅ byams pa’i yid kyis brtul bya źiṅ || tha ba med ciṅ draṅ la
tshig ’jam smra bar bya ||

