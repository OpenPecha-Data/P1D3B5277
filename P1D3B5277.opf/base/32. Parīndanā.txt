(19b1) skabs drug pa mthar gyis pa bstan || byaṅ chub sems dpa’i sbyin pas yi dgas ’gro ba gcod
|| dbul ba daṅ ni de bźin ñon moṅs thams cad gcod || spyod tshe loṅs spyod mtha’ yas rgyas
pa thob par ’gyur || sbyin pas sdug bsṅal gyur pa’i sems can (2) yoṅs smin byed ||

khrims kyis dud ’gro’i ’gro ba du ma’i ṅo bo daṅ || mi khom brgyad spoṅ de yis dal ba rtag tu
rñed || bzod pas gzugs bzaṅ dam pa rgya chen thob ’gyur te || gser mdog sdug ciṅ ’gro bas
lta ba’i ’os su ’gyur ||

brtson ’grus (3) kyis ni dkar po’i yon tan ’grib mi ’gyur || ye śes mtha’ yas rgyal ba’i baṅ
mdzod rñed par ’gyur || bsam gtan gyis ni ’dod pa’i yon tan smad pa ṅa dor || rig daṅ mṅon
par śes daṅ tiṅ ’dzin mṅon par sgrub ||

śes rab kyis ni chos kyi raṅ bźin (4) yoṅs śes nas || khams gsum ma lus pa las yaṅ dag ’da’
bar ’gyur || mi yi khyu mchog ’khor lo rin chen bskor byas nas || sdug bsṅal zad par bya phyir
’gro la chos kyaṅ ston ||

skabs bdun pa skad cig ma gcig la mṅon par rdzogs par byaṅ chub par bstan || chos (5) ’di yoṅs
rdzogs byas nas byaṅ chub sems dpa’ de || skabs brgyad pa chos kyi sku bstan ||yoṅs dag
źiṅ daṅ sems can dag pa yoṅs su ’dzin || saṅs rgyas rgyud daṅ chos kyi rgyud kyaṅ yoṅs su
’dzin ||de bźin dge ’dun rgyud daṅ chos kun yoṅs su ’dzin ||

’gro (6) ba’i nad gso mdzad pa sman pa’i mchog gyur pas || śes rab bstan pa byaṅ chub lam ldan
’di gsuṅs te ||miṅ ni yon tan rin chen sdud pa byaṅ chub lam || lam ’di sems can kun gyis
thob par bya phyir bśad ||

No Tibetan

No Tibetan

No Tibetan

’phags pa śes rab kyi pha rol (7) tu phyin pa sdud pa tshigs su bcad pa rdzogs sho || ||

rgya gar gyi mkhan po bidh ka ra siṅ ha daṅ | źu chen gyi lotstsha ba ban de dpal brtsegs kyis
bsgyur ciṅ źus te gtan la phab pa || ||

