byaṅ chub sems dpa’ rgyal ba’i śes rab spyod byed ciṅ || phuṅ po ’di dag gdod nas stoṅ źiṅ skye
med śes ||mñam (2) par ma bźag sems can khams la sñiṅ rje ’jug || bar skabs der yaṅ saṅs
rgyas chos las yoṅs mi ñams ||

dper na skyes bu mkhas pa yon tan kun ldan źiṅ || stobs ldan mi thub brtson byas sgyu rtsal
cho ga śes ||’phoṅ daṅ bzo gnas maṅ po’i pha (3) rol phyin gyur ciṅ || sgyu ma sgrub śes ’gro
don rab tu ’dod pa źig ||

pha daṅ ma daṅ chuṅ mar bcas par yoṅs bsdus nas || dgra byed maṅ ba dgon pa’i lam du phyin pa
daṅ ||de yis dpal źiṅ rtul phod skyes bu maṅ sprul te || bde bar soṅ źiṅ phyir yaṅ khyim
du (4) ’oṅ ba ltar |

de bźin de tshe byaṅ chub sems dpa’ mkhas pa yaṅ || sems can khams rnams kun du sñiṅ rje cher
bskyed ciṅ ||bdud bźi dag dṅas gñis las kyaṅ rab ’das nas || tiṅ ’dzin mchog la gnas śiṅ
byaṅ chub reg mi byed ||

mkha’ la rluṅ (5) brten de la chu yi phuṅ po brten || de la sa chen ’di brten de la ’gro ba
brten ||sems can las la spyod pa’i rgyu ni de ’dra ste || nam mkha’ gdal gnas yin don ’di
bsam par gyis ||

de bźin byaṅ chub sems dpa’ stoṅ pa ñid gnas pa || ’gro la sems (6) can śes pa’i smon lam rten
can gyis ||bya ba rnam pa sna tshogs du ma ston byed ciṅ || mya ṅan ’das la mi reg stoṅ
par gnas pa med ||

gaṅ gi tshe na byaṅ chub sems dpa’ mkhas gsal ba || stoṅ pa źi ba’i tiṅ ’dzin dam pa ’di spyod
pa ||bar skabs der ni (7) mtshan ma rab tu sgom mi byed || mtshan ma med par gnas śiṅ źi
la rab źi spyod ||

bar snaṅ ’phur ba’i byal gnas yod ma yin te || de na gnas pa ma yin sal ltuṅ mi ’gyur ||de ltar
byaṅ chub sems dpa’ rnam thar sgor spyod pa || mya ṅan ’das la mi reg (12a1) mtshan mar
spyod ma yin ||

dper na ’phoṅ bslabs skyes bus gnam du mda’ ’phaṅs te || mda’ gźan dag gis phyi bźin brgyud
mar loṅ btags te ||sṅa ma’i mda’ de sa la ltud pa’i skabs mi byed || mi de ’dod na mda’ de
sa la (2) ltuṅ bar ’gyur ||

de ltar śes rab pha rol phyin pa mchog spyod pa || śes rab thabs stobs rdzu ’phrul gyis ni rnam
spyod pa ||de dag dge ba’i rtsa ba ji srid ma rdzogs pa || de srid stoṅ ñid dam pa de
ni thob mi byed ||

dper na dge sloṅ rdzu ’phrul stobs mchog (3) ldan pa źig || nam mkhar gnas te cig char cho ’phrul
rnam par ’phrul ||’gro daṅ ’chag pa daṅ ni ñal daṅ ’dug pa ston || de ni skyo ba med
ciṅ de la dub pa med ||

de bźin byaṅ chub sems dpa’ mkhas pa stoṅ gnas śiṅ || ye śes rdzu ’phrul pha rol son la (4)
gnas pa med ||’gro ba dag la bya ba rnam pa mtha’ yas ston || bskal pa bye bar skyo ba med
ciṅ dub pa med ||

dper na mi ’ga’ g-yaṅ sa chen por ’dug byed ciṅ || lag pa gñi gas gdugs gñis ’dzin ciṅ nam mkha’
la ||mchoṅ bar byed ciṅ (5) g-yaṅ sa chen por lus bor nas || ltuṅ bar mi ’gyur ji srid
der ni ’gro bar ’gyur ||

de bźin byaṅ chub sems dpa’ mkhas pa sñiṅ rjer gnas || thabs daṅ śes rab gñis kyi gdugs ni yoṅs
bzuṅ ste ||chos rnams stoṅ pa mtshan med smon pa med rtog ciṅ || (6) mya ṅan ’das la reg
pa med la chos kyaṅ mthoṅ ||

dper na rin chen ’dod pa rin chen gliṅ soṅ ste || rin chen rñed nas phyir yaṅ khyim du ’oṅs
gyur pa ||der ni ded dpon ’ba’ źig bde bar ’tsho byed ciṅ || gñen bśes tshogs yid mi bder
’jog pa min pa (7) ltar ||

de bźin byaṅ chub sems dpa’ stoṅ ñid rin chen gyi || gliṅ du soṅ ste bsam gtan dbaṅ bo stobs
thob pa ||mya ṅan ’das la reg pa ’ba’ źig mṅon dga’ źiṅ || sems can sdug bsṅal yid du ’jog
par ’gyur ma yin ||

dper na don (12b1) gñer tshoṅ pa rgyus śes bya ba’i phyir || bar gyi groṅ khyer groṅ rdal groṅ
gaṅ yin par ’gro ||der yaṅ mi gnas rin chen gliṅ du’aṅ mi gnas la || rig pa khyim du mi
gnas lam la mkhas par ’gyur ||

de bźin byaṅ chub sems dpa’ gsal te ñan thos daṅ || raṅ (2) rgyal rnams kyi śes pa rnam grol
kun la mkhas ||de la mi gnas saṅs rgyas ye śes gnas ma yin || ’dus ma byas la mi gnas lam
gyi tshul śes yin ||

gaṅ tshe ’gro la byams pas rjes su ’brel byas nas || tiṅ ’dzin stoṅ pa mtshan med smon pa med
spyod (3) pa ||de ni mya ṅan ’das pa thob par ’gyur źe’am || ’dus byas yin par gdags nus
de ni gnas med do ||

dper na sprul pa’i mi lus mi snaṅ ma yin źiṅ || de ni miṅ gis kyaṅ ni gdags par nus pa ltar
||de bźin byaṅ chub sems dpa’ rnam thar sgor spyod (4) pa || |de ni miṅ gis kyaṅ ni gdags
par nus pa yin ||

gal te spyod pa daṅ ni dbaṅ po yoṅs dris la || byaṅ chub sems dpa’ stoṅ pa mtshan ma med pa’i
chos ||yoṅs su mi ston phyir mi ldog pa’i sa yi chos || mi ’chad de ni luṅ ma bstan par
rig par bya ||

(5) skabs lṅa pa rtse mo mṅon par rdzogs par rtogs pa bstan || dgra bcom sa daṅ rkyen gyi saṅs
rgyas ye śes daṅ ||khams gsum dag la rmi lam na yaṅ mi ’dod ciṅ || saṅs rgyas rnams mthoṅ
’gro la chos kyaṅ ston byed pa ||de ni mi ldog luṅ bstan yin par (6) rig par bya ||

rmi lam na ni sems can ṅan soṅ gsum gnas mthoṅ || skad cig de la ṅan soṅ rgyun gcad smon lam
’debs || bden pa’i byin gyis brlabs kyis me yi phuṅ po źi || de ni mi ldog luṅ bstan yin
par rig par bya ||

mi yi ’jig rten ’byuṅ (7) po’i gdon daṅ nad maṅ ba || phan daṅ sñiṅ brtser ldan pa’i bden pa’i
byin gyis źi ||’on kyaṅ rlom sems med ciṅ ṅa rgyal skye med bya || de ni mi ldog luṅ bstan
yin par rig par bya ||

