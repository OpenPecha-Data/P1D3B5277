rgyal bas brgya byin dri ba yoṅs dris lan gsol pa || gal te gaṅ gā’i bye sñed saṅs rgyas źiṅ
(6) gyur la ||de kun rgyal ba’i riṅ bsrel byuṅ bur bltams gyur kyaṅ || bdag ni śes rab pha
rol phyin pa ’di ñid len ||

ci slad ce na sku gduṅ mi gus bdag ma lags || ’on kyaṅ śes rab yoṅs su bsgoms pas mchod par
bgyid ||dper na rgyal po rten mi rim gro (7) thob pa ltar || saṅs rgyas riṅ bsrel śes rab
pha rol phyin la rten ||

nor bu rin chen yon tan kun ldan rin thaṅ med || gab tshe gaṅ du stsal ba de ni phyag bgyi ’os
||de phyuṅ gyur kyaṅ gab tshe la ni dga’ bgyid de || yon tan de dag nor bu rin chen de
yi lags ||

de (5a1) bźin śes rab pha rol phyin mchog yon tan gyis || rgyal ba mya ṅan ’das kyaṅ riṅ bsrel
mchod pa brñes ||de ltas gaṅ źig rgyal ba’i yon tan ’dzin ’tshal des || śes rab pha rol
phyin blaṅ ’di ni thar pa lags ||

sbyin pa sbyin pa’i sṅon du ’gro ba (2) śes rab ste || tshul khrims bzod pa brtson ’grus bsam
gtan de bźin no ||dge chos chud mi gzan phyir yoṅs su ’dzin pa yin || ’di ni chos rnams
thams cad tshul gcig ston par byed ||

dper na ’dzam bu’i gliṅ na śiṅ rnams bye ba stoṅ || rnam pa sna tshogs rnam pa (3) du ma gzugs
maṅ ba ||grib mar gyur pa’i graṅs su brjod pa ma gtogs par || grib ma sna tshogs med ciṅ
bye brag yod ma yin ||

de bźin rgyal ba’i pha rol phyin lṅa ’di dag kyaṅ || śes rab pha rol phyin pa’i miṅ ñid thob
par ’gyur ||thams cad mkhyen pa ñid phyir yoṅs su (4) bsṅos byas na || byaṅ chub ces byar
drug po ’di kun ro gcig ’gyur ||

