tshul khrims kyis ni źi ba ’dod rnams ’phags par ’gyur || stobs bcu’i spyod yul gnas śiṅ tshul
khrims ñams pa (7) med ||sdom pa’i bya ba ji sñed kun gyi rjes su ’jug || sems can kun
la phan phyir de yaṅ byaṅ chub bsṅo ||

gal te dgra bcom raṅ rgyal byaṅ chub reg ’dod na || tshul khrims ’chal ciṅ mi mkhas de bźin
spyod pa ñams ||ci ste byad chub źi ba mchog tu yoṅs (18b1) bsṅo na || ’dod yon brtson yaṅ
tshul khrims pha rol phyin la gnas ||

chos gaṅ ṅes pa’i byaṅ chub yon tan ’byuṅ ’gyur ba || ’di ni yon tan chos ldan rnams kyi tshul
khrims don ||chos gaṅ phan byed rnams kyi byaṅ chub yoṅs ñams pa || ’di ni tshul khrims
’chal (2) ces rnam par ’dren pas gsuṅs ||

gal te byaṅ chub sems dpa’ ’dod yon lṅa spyod kyaṅ || saṅs rgyas chos daṅ ’phags pa’i dge ’dun
skyabs soṅ ste ||saṅs rgyas ’grub bya sñam du kun mkhyen yid byed na || mkhas pa tshul
khrims pha rol phyin gnas rig (3) par bya ||

gal te bskal pa bye bar dge ba’i las lam bcu || spyod kyaṅ dgra bcom raṅ rgyal ñid la ’dod skyed
na ||de tshe tshul khrims skyon byuṅ tshul khrims ñams pa yin || sems bskyed de ni phas
pham pas kyaṅ śin tu lci ||

tshul khrims sruṅ źiṅ byaṅ chub mchog (4) tu yoṅs bsṅo la || de yis rlom sems med ciṅ bdag bstod
mi byed la ||ṅa yi ’du śes sems can ’du śes yoṅs su spaṅs || byaṅ chub sems dpa’ tshul
khrims pha rol phyin gnas brjod ||

gal te byaṅ chub sems dpa’ rgyal ba’i lam spyod pa || sems (5) can ’di dag khrims ldan ’di dag
khrims ’chal źes ||sna tshogs ’du śes źugs pa śin tu tshul khrims ’chal || tshul khrims
ñams śiṅ de la yoṅs dag tshul khrims med ||

gaṅ la bdag gi ’du śes sems can ’du śes med || ’du śes ’dod chags bral (6) la sdom min ga la
yod ||gaṅ la sdom daṅ sdom pa ma yin rlom sems med || ’di ni tshul khrims sdom par rnam par
’dren pas gsuṅs ||

sems can dag pa gaṅ źig de ltar khrims ldan pa || sdug daṅ mi sdug kun la lta ba med pa yin
||mgo daṅ rkaṅ (7) lag gtoṅ źiṅ źum pa’i sems kyaṅ med || bdog pa thams cad gtoṅ źiṅ rtag
tu źen pa med ||

chos rnams raṅ bźin bdag med ya ma brlar śes nas || bdag gi śa yaṅ gtod źiṅ źum pa’i sems med
na ||de tshe phyi rol dṅos po gtoṅ ba smos ci dgos || (19a1) gal te ser sna byed pa de ni
gnas med do ||

bdag tu ’du śes dṅos la bdag gir ’dzin pas chag || blun po rnams la gtoṅ ba’i blo lta ga la
yod ||ser sna can ni yi dgas gnas su skye bar ’gyur || ci ste mir skyes na yaṅ de tshe dbul
por (2) ’gyur ||

de tshe byaṅ chub sems dpa’ sems can dbul śes nas || gtoṅ la mos par ’gyur źiṅ rtag tu lhug
bar gtoṅ ||gliṅ bźi legs par brgyan pa mchil ma’i thal ba ’dra || byin nas dga’ bar ’gyur
gyi gliṅ theb de lta min ||

byaṅ chub sems (3) dpa’ mkhas pa gsal ba srid gsum gyi || sems can ji sñed de dag kun la sbyin
pa ’di ||byin par gyur cig sñam du bsams nas sbyin byin la || de yaṅ ’gro ba’i don phyir
byaṅ chub mchog tu bsṅo ||

sbyin pa byin nas dṅos la gnas par byed pa med || de ni (4) nam du’aṅ rnam par smin la re ba
med ||de ltar gtoṅ la mkhas pa thams cad gtoṅ ba ste || chuṅ ṅu btaṅ la maṅ po dpag tu med
par ’gyur ||

srid pa gsum na sems can ma lus ji sñed pa || yoṅs su brtag pa bzuṅ ste de dag thams cad kyis
||’jig rten (5) mkhyen pa saṅs rgyas dgra bcom raṅ rgyal la || bskal ba mtha’ yas sbyin
byin ñan thos legs tshol na ||

byaṅ chub sems dpa’ mkhas pa thabs mkhas gaṅ źig gis || de dag bsod nams bya ba’i dṅos la yi
raṅ nas ||sems can don du byaṅ chub mchog (6) rab yoṅs bsṅo na || yoṅs su bsṅos pas ’gro
ba thams cad zil gyis gnon ||

nor bu mchiṅ bu’i phuṅ po chen por gyur pa yaṅ || rin chen baiḍūrya gcig de kun zil gyis gnon
||de bźin ’gro kun sbyin pa’i phuṅ po rgya chen kun || rjes su yi raṅ byaṅ chub (7) sems
dpas zil gyis gnon ||

gal te byaṅ chub sems dpas ’gro la sbyin byin nas || de la bdag gir mi byed dṅos po phaṅs med
na ||de las dge ba’i rtsa ba mthu chen ’phel ’gyur te || sprin med ’od ldan zla dkyil yar
gyi ṅo bźin no ||

