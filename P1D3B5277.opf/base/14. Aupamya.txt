gaṅ la bde gśegs byaṅ chub sems dpa’ dad brtan yod || śes rab pha rol phyin pa mchog la bsam
sbyor ba ||ñan thos raṅ rgyal sa gñis śin tu ’das byas nas || zil gyis mi non rgyal pa’i
byaṅ chub myur du thob ||

dper na rgya mtshor ’jug pa’i gru ni (7) chag gyur la || mi gaṅ ro ’am rtswa ’am śiṅ ni mi ’dzin
pa ||chu dbus ’jig par ’gyur te ṅogs su phyin mi ’gyur || gaṅ źig ’dzin pa rgya mtsho’i
pha rol phyin par ’gyur ||

de ltar dad ldan daṅ ba thob pa gaṅ źig ni || śes rab pha rol phyin yum rjes su mi ’jug yin
||

(9a1) de dag thabs kyi yon tan śes rab yoṅs zin na || mchog tu rmad byuṅ bde gśegs byaṅ chub
myur du reg ||

dper na la las rdza so ma btaṅ chu skyed na || ñam chuṅ phyir na myur du ’jig par rig par bya
||sa btaṅ bum par chu skyed lam du ’jig pa ya || (2) ’jig pa med ciṅ bde bar khyim du phyin
par ’gyur ||

de bźin byaṅ chub sems dpa’ dad pa maṅ gyur kyaṅ || śes rab rnam par ñams na myur du ma ruṅ
’gyur ||dad pas śes rab kyis ni yoṅs su zin gyur na || sa gñis śin tu ’das te byaṅ chub mchog
thob ’gyur ||

(3) dper na bcos legs ma byas gru ni rgya mtsho’i naṅ || nor daṅ bcas śiṅ tshoṅ par bcas te
’jig par ’gyur ||gru de legs par bcos legs byas daṅ ldan gyur na || mi ’jig nor daṅ bcas par
ṅogs su phyin par ’gyur ||

de ltar byaṅ chub sems dpa’ dad pas (4) yoṅs bsgos kyaṅ || śes rab med na byaṅ chub las ni myur
ñams ’gyur ||de ñid śes rab pha rol phyin pa mchog ldan na || ma smas mñams rgyal ba’i
byag chub reg par ’gyur ||

lo brgya ñi śu lon te rgas śiṅ sdug bsṅal mi || laṅs kyaṅ bdag ñid ’gro bar (5) nus pa ma yin
te ||de ni g-yas g-yon gñis nas mi yis rten byas na || ’gyel ba’i ’jigs pa med ciṅ bde blag
’gro bar ’gyur ||

de bźin byaṅ chub sems dpa’ śes rab stobs chuṅ ba || rab tu źugs par gyur kyaṅ rab tu ñams par
’gyur ||de ñid thabs daṅ (6) śes rab mchog gis yoṅs zin na || mi ñams de bźin gśegs kyi
byaṅ chub reg par ’gyur ||

