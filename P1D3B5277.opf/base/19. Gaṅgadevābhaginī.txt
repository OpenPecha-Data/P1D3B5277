’bru mar sñiṅ (3) po ’bar ba phrad pa daṅ po yis || sñiṅ po tshig min de med par yaṅ de mi tshig
||me lce phrad pa thams sñiṅ po tshig min la || me lce tha ma med par sñiṅ po tshig min
ltar ||

daṅ po’i sems kyis byaṅ chub mchog reg ma yin la || de med par yaṅ de la reg par nus ma (4)
yin ||tha ma’i sems kyis byaṅ chub źi ba thob min la || de med par yaṅ de thob nus pa ma yin
no ||

sa bon las ni myu gu me tog ’bras bu ’byuṅ || de yaṅ ’gags la śiṅ yaṅ med pa der min ltar ||de
bźin daṅ po’i sems kyaṅ byaṅ chub rgyu yin te || de yaṅ (5) ’gags la byaṅ chub med pa de
ma yin ||

chu yi thigs pas bum pa daṅ po tha ma’i bar || rim gyis ñuṅ ṅu ñuṅ ṅus de yoṅs ’geṅs pa ltar
||de bźin daṅ po’i sems kyaṅ byaṅ chub mchog rgyu ste || rim gyis dkar po’i yon tan rdzogs
pa’i saṅs rgyas (6) ’gyur ||

stoṅ pa mtshan med smon pa med pa’i chos spyod ciṅ || mya ṅan ’das la mi reg mtshan mar mi spyod
pa ||dper na mñan pa mkhas pa phar ’gro tshur ’gro yaṅ || mtha’ gñis mi gnas rgya mtshor
gnas pa med pa bźin ||

de ltar spyod pa’i byaṅ chub sems (7) dpa’ ’di sñam bdag || stobs bcus luṅ bstan byaṅ chub reg
’gyur rlom sems med ||’di la ci yaṅ med ces byaṅ chub skrag pa med || de ltar spyod pa
bde gśegs śes rab spyod pa yin ||

’jig rten dgon pa’i lam daṅ mu ge nad bcas par || mthoṅ (11b1) nas skrag pa med ciṅ de nas go
gyon te ||phyi ma’i mu mthar rtag tu brtson źiṅ rab śes nas || yoṅs su skyo ba’i yid ni
rdul tsam skyed mi byed ||

