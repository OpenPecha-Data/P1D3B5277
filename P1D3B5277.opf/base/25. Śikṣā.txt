gaṅ źig slob tshe bslab pa gaṅ yaṅ khas mi len || slob pa po daṅ bslab pa’i chos rnams mi dmigs
śiṅ ||bslabs daṅ bslab pa ma yin ’di gñis mi rtog pa || de ltar gaṅ slob de ni saṅs rgyas
chos ’dir slob ||

byaṅ (7) chub sems dpa’ gaṅ źig de lta’i bslab ’di śes || de ni gźar yaṅ bslab ñams tshul khrims
’chal mi ’gyur ||de ni saṅs rgyas cos mñes bya phyir ’di la slob || de ni bslab lhag
bslab la mkhas te dmigs pa med ||

mkhas pa ’od byed rnams kyi (15a1) śes rab de ltar slob || dge ba ma yin sems gcig tsam yaṅ
skyed mi byed ||ñi ma mkhar la ’gro ba’i zer gyis zil gnon pa’i || mdun gyi bar snaṅ la ni
mun pa mi gnas bźin ||

śes rab pha rol phyin la bslab par byas rnams kyi || pha rol (2) phyin pa thams cad ’dir ni
’dus par ’gyur ||’jig tshogs lta bar lta ba drug cu gñis ’dus ltar || de bźin pha rol phyin
pa ’di dag ’dus par gsuṅs ||

dper na srog gi dbaṅ po ’gags na dbaṅ po gźan || gaṅ dag ji sñed yod pa thams cad ’gag phar
(3) ’gyur ||de ltar śes rab spyod pa mkhas pa mchog rnams kyi || pha rol phyin pa thams cad
’dir ni ’dus par gsuṅs ||

byaṅ chub sems mkhas ñan thos yon tan gaṅ dag daṅ || de bźin raṅ rgyal yon tan kun la slob byed
ciṅ ||de dag de la mi gnas ’dod (4) pa mi skyed de || ’di ni bdag gis bslab bya yin sñam
de phyir sloṅ ||

