bslab pa ’di ni ’dren pas bslab pa yoṅs brjod na || bslab pa ji sñed kun gyi mchog daṅ goṅ na
med || (5)mkhas pa gaṅ źig bslab kun pha rol ’gro ’dod pas || saṅs rgyas bslab pa śes rab
pha rol phyin ’dir slobs ||

’di ni chos gter mchog daṅ chos mdzod dam pa yin || saṅs rgyas rigs yin ’gro ba’i bde daṅ skyid
pa’i mdzod ||’das daṅ ma byon phyogs (6) bcu’i ’jig rten mgon po rnams || de dag ’di las
’khruṅs kyaṅ chos dbyiṅs zad mi śes ||

śiṅ daṅ ’bras bu me tog nags tshal ji sñed pa || de dag thams cad sa las yaṅ dag ’byuṅ źiṅ ’thon
||’on kyaṅ sa la zad pa med ciṅ ’phel ba med || yoṅs su mi ñams (7) rnam par mi rtog
skyo ba med ||

saṅs rgyas sras daṅ ñan thos raṅ rgyal lha rnams daṅ || ’gro ba kun gyi bde skyid chos rnams
ji sñed pa ||de kun śes rab pha rol phyin pa mchog las byuṅ || śes rab rnams kyaṅ zad pa
med ciṅ ’phel ba med ||

sems can tha (16b1) ma ’briṅ daṅ mchog gyur ji sñed pa || de kun ma rig las byuṅ bde bar gśegs
pas gsuṅs ||rkyen rnams tshogs nas sdug bsṅal ’khrul ’khor rab tu ’byuṅ || ma rig ’khrul
’khor de ni zad med ’phel ba med ||

ye śes tshul sgo thabs daṅ rtsa ba ji sñed pa || (2) de kun śes rab pha rol phyin pa mchog las
byuṅ ||rkyen rnams tshogs nas las kyi ’khrul ’khor rab tu ’byuṅ || śes rab pha rol phyin
la zad med ’phel ba med ||

byaṅ chub sems dpa’ gaṅ źig rten ciṅ ’brel ’byuṅ la || skye med zad pa med par śes rab ’di (3)
śes te ||ñi ma sprin med ’od zer ’phro bas mun bsal ltar || ma rig thibs po bcom nas raṅ
byuṅ thob par ’gyur ||

