skabs gñis pa lam thams cad śes pa ñid bstan ||

gaṅ źig gzugs la mi gnas tshor la mi gnas śiṅ || gaṅ źig ’du śes mi gnas sems par mi gnas la
||rnam śes gaṅ mi gnas pa chos ñid (3) gnas pa ste || ’di ni śes rab pha rol phyin mchog
spyod pa yin ||

rtag daṅ mi rtag bde daṅ sdug bsṅal sdug mi sdug || bdag daṅ bdag med de bźin ñid daṅ de bźin
stoṅ ||’bras bu thob daṅ dgra bcom sa la mi gnas śiṅ || raṅ rgyal sa daṅ de bźin saṅs rgyas(4)
sar mi gnas ||

ji ltar ’dren pa ’dus ma byas khams mi gnas śiṅ || de bźin ’dus byas la yaṅ mi gnas gnas med
spyod ||de ltar byaṅ chub sems dpa’ gnas la gnas med gnas || gnas med gnas yin ’di ni rgyal
bas gnas par gsuṅs ||

gaṅ (5) dag bde gśegs ñan thos ’gyur bar bya sñam daṅ || raṅ saṅs rgyas dag de bźin chos rgyal
’gyur ’dod pa ||bzod pa ’di la ma brten thob par mi nus te || dper na tshu rol pha rol
’gro dogs mi mthoṅ bźin ||

chos ’chad pa daṅ ñan daṅ bśad bya gaṅ yin daṅ || (6) ’bras bu thob daṅ rkyen rgyal de bźin
’jig rten mgon ||mkhas pa gsal bas thob pa’i mya ṅan ’das gaṅ yin || de kun sgyu ma lta bur
de bźin gśegs pas bstan ||

gaṅ zag bźi po ’di dag de la mi skrag ste || rgyal sras bden la mkhas daṅ phyir mi ldog pa daṅ
||(7) dgra bcom dri ma bsal źiṅ som ñi spaṅs pa daṅ || bźi pa dge ba’i bśes kyis yoṅs su
zin pa’o ||

byaṅ chub sems dpa’ mkhas rig de ltar spyod pa ni || dgra bcom sa la mi slob rkyen rtogs sa
la min ||thams cad mkhyen ñid de ched du saṅs rgyas chos rjes (4a1) slob || gaṅ źig slob mi
slob la mi slob de slob yin ||

gzugs ’phel yoṅs su ñams daṅ yoṅs su gzuṅ phyir min || chos rnams sna tshogs yoṅs su gzuṅ phyir
mi slob par ||slob ciṅ thams cad mkhyen pa ñid kyaṅ yoṅs ’dzin la || ṅes ’byuṅ (2) gaṅ
yin ’di ni yon tan dga’ ba’i slob ||

gzugs ni śes rab ma yin gzugs la śes rab med || rnam śes ’du śes tshor daṅ sems pa ’di dag ni
||śes rab ma yin ’di dag la yaṅ śes rab med || ’di ni nam mkha’i khams daṅ mtshuṅs te tha
dad med ||

dmigs (3) pa rnams kyi raṅ bźin de ni pha mtha’ med || sems can raṅ bźin gaṅ yin de yaṅ pha
mtha’ med ||nam mkha’i khams kyi raṅ bźin de yaṅ pha mtha’ med || ’jig rten mkhyen pa’i śes
rab de yaṅ pha mtha’ med ||

’du śes tshu rol yin źes ’dren pas yoṅs su bsgrags || (4) ’du śes rnam par bśig nas spoṅ ba
pha rol ’gro ||gaṅ dag ’du śes bral ba ’di ni rjes thob pa || de dag pha rol phyin nas ston
pa’i bka’ la gnas ||

gal te ston pas kyaṅ ni bye sñed kyi || bskal par bźugs te sems can źes sgra yoṅs bsgrags kyaṅ
||gzod (5) nas dag pas sems can skye bar ga la ’gyur || ’di ni śes rab pha rol phyin mchog
spyod pa yin ||

gaṅ tshe ṅa ni pha rol phyin pa mchog ’di daṅ || ’thun par smra gyur de tshe sṅon gyi skyes
mchog gis ||ma ’oṅs pa yi dus na saṅs rgyas ’gyur ro źes || ṅa luṅ bstan par gyur ces rgyal
(6) ba de skad gsuṅ ||

