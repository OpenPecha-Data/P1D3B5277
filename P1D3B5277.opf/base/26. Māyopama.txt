mi ldog byaṅ chub mchog la rab tu źugs pa yi || sems bskyed pa la bsam pa thag pas yi raṅ ba
||stoṅ gsum re rab sraṅ la gźal bas tshad gzuṅ ruṅ || rjes su yi raṅ dge ba de ni de (5)
lta min ||

dge ba don gñer phan ’dod sems can ji sñed pa || kun gyi bsod nams phuṅ po la yaṅ yi raṅ gyur
||de phyir de dag rgyal ba’i yon tan thob gyur nas || sdug bsṅal zad par bya phyir ’jig
rten chos sbyin byed ||

byaṅ chub sems dpa’ gaṅ źig mi (6) rtog chos rnams kun || stoṅ daṅ mtshan ma med daṅ spros med
yoṅs śes pa ||de ni śes rab gñis kyis byaṅ chub tshol mi byed || rnal ’byor pa de śes rab
pha rol phyin mchog brtson ||

nam mkha’i khams de daṅ ni nam mkha’ der ’gal ba || yod pa ma (7) yin gaṅ gis kyaṅ ni de ma
thob ||de bźin śes rab spyod mkhas byaṅ chub sems dpa’ yaṅ || nam mkha’ lta bu yin te ñe bar
źi ba spyod ||

skye bo’i dbus na sgyu ma’i skyes bu ’di sñam du || skye bo ’di mgu bya sñam mi sems de yaṅ
byed ||rdzu ’phrul sna tshogs (15b1) rab tu ston par byed mthoṅ yaṅ || de la lus med sems
med miṅ yaṅ yod ma yin ||

de bźin śes rab spyod pa nam yaṅ ’di sñam du || byaṅ chub rtogs nas ’gro ba yoṅs su dgrol mi
sems ||skye ba sna tshogs daṅ ni bya ba maṅ ldan pa || sgyu ma lta bur ston kyaṅ (2) rnam
par mi rtog spyod ||

dper na saṅs rgyas sprul pa saṅs rgyas mdzad pa byed || byed pa de la dregs pa cuṅ zad skye
mi ’gyur ||de bźin śes rab spyod mkhas byaṅ chub sems dpa’ yaṅ || sprul pa sgyu ma bźin du
bya ba thams cad ston ||

śiṅ mkhan bzo bo (3) mkhas pas skyes pa bud med daṅ || ’dra ba’i bzo byas de yaṅ bya ba thams
cad byed ||de bźin śes rab spyod mkhas byaṅ chub sems dpa’ yaṅ || rnam par mi rtog ye śes
bya ba thams cad byed ||

