mthu chen ldan pa bsam gtan bźis kyaṅ gnas byed la || rten par byed pa ma yin gnas par byed
pa med ||’on kyaṅ bsam gtan yan lag bcas (4) pa bźi po ’di || byaṅ chub dam pa mchog thob
pa yi rten du ’gyur ||

śes rab mchog thob bsam gtan dag la gnas pa ni || gzugs med tiṅ ’dzin dam pa bźi yaṅ ñams su
myoṅ ||bsam gtan ’di dag byaṅ chub dam pa mchog la pan || byaṅ chub sems (5) dpa’ zag pa
zad phyir slob pa min ||

’di ni yon tan stsogs pa’i ṅo mtshar rmad byuṅ ste || bsam gtan tiṅ ṅe ’dzin la gnas nas mtshan
ma med ||de la gnas rnams gal te lus ni źig gyur na || bsam pa ji bźin ’dod pa’i khams
su yaṅ skye’o ||

dper na (6) ’dzam gliṅ mi źig sṅon chad lha yul gyi || lha yi groṅ khyer mchog tu ma phyin phyis
soṅ ste ||de ni yoṅs su bzuṅ ba’i yul de rnams mthoṅ nas || phyir ’dir ’oṅ bar gyur na
chags par mi byed ltar ||

de bźin byaṅ chub sems dpa’i yon tan mchog ’chaṅ ba || (7) rnal ’byor brtson te bsam gtan tiṅ
’dzin la gnas nas ||phyir yaṅ ’dod pa’i khams su gnas te chags pa med || chu yi padma bźin
du byis pa’i chos mi gnas ||

bdag ñid chen po sems can yoṅs su smin bya daṅ || źiṅ spyod pha rol phyin rdzogs don (17a1)
byed kho nar zad ||byaṅ chub yon tan pha rol phyin ñams ’gyur ’oṅ źes || gzugs med khams su
skye ba don du gñer mi byed ||

dper na mi źig rin chen gter rnams rñed gyur nas || de la ’dod pa’i blo ni bskyed par ma byas
la ||des kyaṅ dus gźan źig (2) na de dag yoṅs blaṅs śiṅ || blaṅs nas khyim du soṅ ste chags
par mi byed ltar ||

de bźin byaṅ chub sems dpa’ mkhas pa dga’ ba daṅ || bde sbyin bsam gtan tiṅ ’dzin źi ba bźi
thob nas ||bsam gtan bde ldan bsam gtan tiṅ ’dzin thob btaṅ ste || ’gro (3) la sñiṅ brtser
ldan pa phyir yaṅ ’dod khams ’jug ||

gal te byaṅ chub sems dpa’ tiṅ ’dzin bsam gtan gnas || dgra bcom raṅ rgyal theg par ’dod pa’i
blo skyed na ||mñam par ma bźag rgod ciṅ sems g-yeṅs gyur pa ste || saṅs rgyas yon tan yoṅs
ñams (4) mñan pa gru źig bźin ||

gźan yaṅ gzugs daṅ sgra daṅ de bźin dri daṅ ro || reg daṅ ’dod yon lṅa la mṅon par brtson gyur
kyaṅ ||dgra bcom raṅ rgyal theg bral byaṅ chub sems dga’ na || dpa’ bo rtag tu mñam gźag
yin par śes par bya ||

sems (5) can gaṅ zag gźan phyir sems dpa’ rnam dag pa || brtson ’grus pha rol phyin la mṅon
brtson rnam par spyod ||dper na bran mo chu chun dbaṅ med rje bo’i dbaṅ || de bźin dpa’ rnams
sems can kun gyi dbaṅ gis ’gro ||

spyo ba byas sam ’on te rtag tu brdegs (6) kyaṅ ruṅ || bran mo rje bo la ni zlog tshig mi smra
yi ||’di yis bdag ni bsad par ’gyur du ’oṅ sñam nas || śin tu skrag pa’i yid kyis ’jigs
bcas zil gyis gnon ||

de bźin byaṅ chub ched du byaṅ chub mchog źugs pa || ’gro ba kun la bran gyur bźin du (7) gnas
par bya ||’di las byaṅ chub thob ciṅ yon tan rdzogs par ’gyur || rtswa daṅ śiṅ las me byuṅ
bas ni de ñid sreg ||

bdag gi bde ba btaṅ nas re ba med sems kyis || sems can gźan gyi dgos la ñin mtshan mṅon par
brtson ||bu gcig pa la ma ni (17b1) rim gro byed pa ltar || bsam pa thag pas rnam par skyo
med gnas par gyis ||

