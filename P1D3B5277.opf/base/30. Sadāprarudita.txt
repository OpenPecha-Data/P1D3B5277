byaṅ chub sems dpa’ gaṅ źig yun riṅ ’khor ’dod ciṅ || sems can don daṅ źiṅ sbyoṅ brtson pa’i
rnal ’byor pa ||skyo ba’i blo ni rdul tsam skye bar mi ’gyur na || de ni brtson (2) ’grus
pha rol phyin ldan g-yel ba med ||

byaṅ chub sems dpa’ mi mkhas bskal pa bye ba bgraṅ || gal te riṅ bar ’du śes sdug bsṅal byaṅ
chub sgrub ||yaṅ dag chos sgrub byed tshe yun riṅ sdug bsṅal ’gyur || des ni brtson ’grus
pha rol phyin ñams (3) le lo can ||

byaṅ chub mchog tu sems bskyed daṅ po nas bzuṅ ste || byaṅ chub bla na med pa thob par ’gyur
gyi bar ||ñin mtshan gcig tsam du ni yid la sems byed na || mkhas pa gsal bas brtson ’grus
brtsams par rig par bya ||

gal te ’ga’ (4) źig ’di skad ri rab ri bśig pa’i || rjes la byaṅ chub mchog thob ’gyur źes smra
ba las ||ci ste skyo ba’i blo skyed tshad kyaṅ sems byed na || de tshe byaṅ chub sems
dpa’ le lor gyur pa yin ||

ji ste de ni ’di tsam tshod lta ci dka’ źes || skad cig tsam la ri (5) rab thal par rlag sems
bskyed ||byaṅ chub sems dpa’ mkhas pa brtson ’grus brtsams pa ste || riṅ por mi thogs ’dren
pa’i byaṅ chub mchog thob ’gyur ||

’gro ba yoṅs su smin par byas nas don bya źes || gal te lus daṅ ṅag daṅ yid kyis brtson (6)
byed na ||bdag tu ’du śes gnas pas le lor gyur pa ste || thams cad mkhyen pa ñid las riṅ ’gyur
gnam sa bźin ||

gaṅ tshe lus daṅ sems daṅ sems can ’du śes med || ’du śes rnam par log nas gñis su med chos
spyod ||’di ni byaṅ (7) chub źi ba mi ñams mchog ’dod pa’i || brtson ’grus pha rol phyen ces
phan pa mdzad pas gsuṅs ||

gal te gźan las ṅan brjod tshig rtsub thos gyur na || bdag bde yin źes byaṅ chuṅ sems dpa’ mkhas
pa dga’ ||su smra sus thos gaṅ gis gaṅ (18a1) źig gaṅ gi phyir || bzod pa’i pha rol phyin
mchog ldan pa mdzaṅs pa yin ||

byaṅ chub sems dpa’ gaṅ źig bzod pa’i legs chos ldan || gaṅ źig stoṅ gsum rin chen bkaṅ ste
’jig rten mkhyen ||saṅs rgyas rnams daṅ dgra bcom raṅ rgyal phul (2) byas pa’i || sbyin pa’i
phuṅ pos de la bsod nams char mi phod ||

bzod la gnas pa’i lus ni yoṅs su dag ’gyur te || sum cu rtsa gñis mtshan daṅ mthu stobs pha
mtha’ yas ||sems can rnams la chos rab stoṅ pa sgrogs par byed || ’di ni bzod ldan de la (3)
’gro ba dga’ ’gyur mkhas ||

gal te sems can la las tsan dan phur ma blaṅs || rab gus byaṅ chub sems dpa’ la ni ñug byed
la ||gźan źig me mdag mgo la ’thor byed gñi ga la || de yis mñam źiṅ sñoms pa’i yid ni bskyed
par bya ||

byaṅ chub sems (4) dpa’ mkhas pas de ltar bzod byas nas || sems bskyed de ni byaṅ chub mchog
tu yoṅs bsṅos na ||dpa’ bo ’jig rten kun la bzod pas dgra bcom daṅ || raṅ rgyal sems can
khams maṅ ji sñed zil gyis gnon ||

bzod byed ’di sñam du yaṅ sems ni bskyed (5) bya ste || sems dmyal dud ’gro gśin rje’i ’jig
rten sdug bsṅal maṅ ||’dod pa’i yon tan rgyu yis dbaṅ med gnod myoṅ na || byaṅ chub ched du
ci phyir da bzod mi bya sñam ||

lcag dbyig matsona daṅ gsad daṅ bciṅ daṅ brdeg pa daṅ || mgo gcod pa daṅ rna ba rkaṅ (6) lag
sna gcod daṅ ||’jig rten sdug bsṅal ji sñed bdag gis bzod sñam pa || byaṅ chub sems dpa’
bzod pa’i pha rol phyin la gnas ||

