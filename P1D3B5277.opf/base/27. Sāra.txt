de ltar spyod mkhas rnams la lha tshogs maṅ po dag || thal mo sbyar ba (4) btud nas phyag kyaṅ
’tshal bar byed ||phyogs bcu’i ’jig rten khams kyi saṅs rgyas ji sñed pa’aṅ || yon tan
bsṅags pa’i phreṅ ba yoṅs su brjod par mdzad ||

gaṅ gā’i kluṅ mñam źiṅ na sems can ji sñed pa || de kun yoṅs su brtag pa bzuṅ ste bdud gyur
(5) la ||ba spu ñag re las kyaṅ de sñed sprul byas kyaṅ || de dag kun gyis mkhas la bar chad
bya mi nus ||

rgyu rnam bźi yis byaṅ chub sems dpa’ mkhas stobs ldan || bdud bźis thub par dka’ źiṅ bskyod
par mi nus te ||stoṅ par gnas daṅ sems (6) can yoṅs su mi gtoṅ daṅ || ji skad smras bźin
byed daṅ bde gśegs byin brlabs can ||

de bźin gśegs yum śes rab pha rol phyin pa ’di || ’chad tshe byaṅ chub sems dpa’ gaṅ źig mos
byed ciṅ ||bsam pa thag pas bsgrub par mṅon par brtson (7) byed na || des pa thams cad mkhyen
pa ñid la źugs rig bya ||

chos dbyiṅs de bźin ñid la gnas par mi ’gyur źiṅ || dper na bar snaṅ sprin bźin gnas pa med
par gnas ||rig sṅags ’chaṅ ba gnas med mkha’ rgyu gnas ’dod pa || sṅags mthus (16a1) dus min
me tog ldan źiṅ byin gyis rlob ||

de ltar spyod pa byaṅ chub sems dpa’ mkhas gsal ba || dogs par byed daṅ saṅs rgyas chos rnams
dmigs mi ’gyur ||’chad par byed daṅ chos ’dod lta bar byed mi dmigs || ’di ni źi ’dod yon
tan dga’ (2) ba’i gnas pa yin ||

dgra bcom rnam thar de bźin gśegs kye ma gtogs par || gnas pa ’di ni ñan thos raṅ rgyal bcas
pa yi ||gnas pa źi ba’i tiṅ ’dzin rab źi bde ldan pa || ji sñed kun gyi mchog daṅ goṅ na
med pa yin ||

’dab chags mkha’ la gnas (3) kyaṅ ltuṅ bar ’gyur ma yin || ña ni chu la gnas kyaṅ ’tshubs te
’chi ba med ||de ltar byaṅ chub sems dpa’ bsam gtan stobs dag gis || pha rol son pa stoṅ
gnas mya ṅan ’da’ mi ’gyur ||

sems can kun gyi yon tan mchog tu ’gro ba daṅ || saṅs rgyas (4) ye śes mchog tu rmad byuṅ mchog
reg daṅ ||chos kyi sbyin pa rab mchog dam pa sbyin ’dod gaṅ || phan mdzad rnams kyi gnas
mchog ’di la bsten par gyis ||

