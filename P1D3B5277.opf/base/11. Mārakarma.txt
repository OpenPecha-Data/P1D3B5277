smra ba’i zla ba (3) saṅs rgyas la ni rab ’byor źus || yon tan dga’ ba rnams kyi bar du gcod
gaṅ lags ||ston pas bka’ stsal bar du gcod par ’gyur maṅ ste || de las re źig cuṅ zad tsam
źig yoṅs su brjod ||

rgyal ba’i śes rab pha rol phyin ’di yig ’dri tshe || spobs pa tha (4) dad rnam pa du ma ’byuṅ
’gyur źiṅ ||’gro ba’i don ma byas par glog bźin myur du yaṅ || yoṅs su ñams par ’gyur ba
’di ni bdud kyi las ||

’di bśad tshe na kha cig som ñi za ’gyur te || ’dren pas ’dir ni bdag gi miṅ yaṅ yoṅs ma brjod
||rigs daṅ sa daṅ (5) rus kyaṅ yoṅs su ma brjod ces || ’di ni ñam par mi ’gyur spoṅ ’gyur
bdud kyi las ||

de ltar mi śes de dag rtsa ba bor nas ni || rmoṅs pas yal ga dag daṅ ’dab ma tshol bar ’gyur
||glaṅ po rñed nas glaṅ po’i rjes ni tshol ba ltar || śes rab pha rol phyin thos (6) mdo
tshol de bźin no ||

dper na la las ro brgya ldan pa’i zas rñed la || zas mchog rñed nas zas ṅan tshol bar byed pa
ltar ||byaṅ chub sems dpa’ pha rol phyin pa ’di rñed nas || dgra bcom sa yis byaṅ chub tshol
byed de bźin no ||

bsti staṅ ’dod par ’gyur (7) źiṅ rñed pa ’dod ’gyur daṅ || lta daṅ bcas pa’i sems kyis khyim
’dris byed ldan źiṅ ||chos btaṅ nas ni chos min bya ba spyod ’gyur ba || lam bor lam gol
’gro ba ’di ni bdud kyi las ||

gaṅ dag de yi tshe na ’dun ciṅ dad gyur nas || chos kyi dam pa ’di ni (8a1) ñan du soṅ ba las
||de dag gis ni chos sgra bya ba ldan rig nas || dga’ ba med ciṅ yid mi bde bar gyur nas
’gro ||

de yi tshe na bdud kyi las ’di ’byuṅ bar ’gyur || de tshe gaṅ dag gis ni dge sloṅ maṅ dkrugs
nas ||śes rab pha rol phyin ’di ’dzin (2) par mi ’gyur ba’i || bar du gcod pa rnam maṅ gźan
yaṅ ’byuṅ bar ’gyur ||

rin chen rin thaṅ med pa rñed ’gyur gaṅ dag yin || de dag dkon la dus rnams rtag tu ’tshe ba’aṅ
maṅ ||de bźin rgyal ba’i śes rab pha rol phyin pa mchog || rin chen chos kyaṅ dkon la
rtag tu (3) ’tshe ba’aṅ maṅ ||

theg pa gsar du źugs pa’i sems can blo chuṅ ba || gaṅ źig dkon pa’i rin chen ’di ni ma rñed
pa ||de la bar chad bya phyir bdud ni spro bar ’gyur || phyogs bcu’i saṅs rgyas de dag yoṅs
su ’dzin la sbyor ||

