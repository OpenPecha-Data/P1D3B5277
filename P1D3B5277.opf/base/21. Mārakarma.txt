ci ste de ni bden pa’i byin rlabs sna tshogs dag || ’byor pas bdag luṅ (13a1) bstan sñam rlom
sems ’byuṅ ba’am ||gal te byaṅ chub sems dpa’ gźan gyis luṅ bstan rlom || rlom sems gnas
pa de ni blo chuṅ śes par bya ||

miṅ gi gźi las bdud ni ñe bar ’oṅs gyur nas || ’di skad smras te ’di ni khyod daṅ pha ma (2)
daṅ ||khyod kyi bdun mes rgyud kyi bar gyi mir yin źiṅ || gaṅ tshe khyod ni saṅs rgyas ’gyur
ba’i miṅ ’di yin ||

sbyaṅs sdom rnal ’byor ldan pa ci ’dra ’byuṅ ’gyur la || khyod sṅon yon tan tshul yaṅ ’di ’dra’o
źes brjod do ||de skad gaṅ thos rlom sems byaṅ chub (3) sems dpa’ ni || bdud kyis yoṅs
su bslaṅ źiṅ blo chuṅ rig par bya ||

rab tu dben pa’i groṅ daṅ groṅ khyer ri sul daṅ || dgon pa dben pa nags khrod rab tu sten byed
ciṅ ||bdag stod gźan la smod pa’i byaṅ chub sems dpa’ ni || bdud kyis yoṅs su (4) bslaṅ
źiṅ blo chuṅ rig par bya ||

rtag tu groṅ daṅ yul ’khor groṅ rdal gnas byed ciṅ || sems can smin byed byaṅ chub brtson pa
ma gtogs par ||de ni dgra bcom raṅ rgyal ’dod pa gźan mi skye || ’di ni bde bar gśegs kyi
sras kyis dben par gsuṅs ||

gaṅ (5) źig dpag tshad lṅa brgya yod pa’i ri yi sul || sbrul gyis gaṅ bar lo maṅ bye bar gnas
byed kyaṅ ||dben pa ’di mi śes pa’i byaṅ chub sems dpa’ de || lhag pa’i ṅa rgyal rñed nas
’dre bar gnas pa yin ||

byaṅ chub sems dpa’ ’gro ba’i don brtson (6) bsam gtan daṅ || stobs daṅ dbaṅ po rnam thar tiṅ
’dzin thob de la ||’di ni dgon dben spyod pa min sñam brñas byed pa || de ni bdud kyi spyod
yul gnas źes rgyal bas gsuṅs ||

gaṅ źig groṅ ṅam ’on te dgon par gnas kyaṅ ruṅ || theg pa gñis kyi (7) sems bral byaṅ chub mchog
ṅes na ||’di ni ’gro don źugs pa rnams kyi dben pa ste || byaṅ chub sems dpa’ drod sñom
de ni bdag ñid ñams ||

