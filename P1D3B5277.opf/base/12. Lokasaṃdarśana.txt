ma źig na bar gyur la bu ni maṅ yod pa || de (4) kun yid mi bde źiṅ de la rim gro byed ||de
bźin phyogs bcu’i ’jig rten khams kyi saṅs rgyas kyaṅ || yum gyur śes rab dam pa ’di la dgoṅs
pa mdzad ||

gaṅ dag ’das daṅ phyogs bcu’i ’jig rten mgon gaṅ daṅ || ma ’oṅs dus na ’byuṅ ’gyur de dag ’di
las (5) ’byuṅ ||’jig rten ston pa rgyal ba rnams kyi skyed byed yum || sems can gźan gyi
sems kyi spyod pa ston par byed ||

’jig rten de bźin ñid daṅ dgra bcom de bźin ñid || raṅ rgyal de bźin ñid daṅ rgyal sras de bźin
ñid ||gcig pa ñid de dṅos bral gźan min de (6) bźin ñid || śes rab pha rol phyin pa de
bźin gśegs pas mkhyen ||

mkhas pa ’jig rten gnas sam mya ṅan ’das kyaṅ ruṅ || chos ñid skyon med chos rnams stoṅ pa ’di
gnas te ||byaṅ chub sems dpa’ de bźin ñid ’di rjes su rtogs || de phyir de bźin (7) gśegs
źes saṅs rgyas mtshan gsol to ||

śes rab pha rol phyin pa dga’ tshal la rten pa || stobs bcu rnam ’dren rnams kyi spyod yul ’di
yin te ||sems can sdug bsṅal ṅan soṅ gsum las yoṅs ’don kyaṅ || de dag nam yaṅ sems can
’du śes (8b1) ’gyur ba med ||

dper na seṅ ge ri sul brten nas ’jigs med par || ri dgas phra mo maṅ skrag byed ciṅ sgra sgrogs
ltar ||mi yi seṅ ge śes rab pha rol phyin brten nas || mu stegs can maṅ skrag byed ’jig
rten sgra yaṅ sgrogs ||

dper na nam mkhar gnas pa’i (2) ñi ma’i ’od zer ni || sa ’di skems par byed ciṅ gzugs kyaṅ rab
tu ston ||de bźin chos rgyal śes rab pha rol phyin rten pa || sred pa’i chu kluṅ skems
śiṅ chos kyaṅ rab tu ston ||

gzugs rnams mi mthoṅ tshor ba dag kyaṅ mi mthoṅ źiṅ || ’du śes mthoṅ ba med (3) la sems pa mi
mthoṅ źiṅ ||gaṅ la rnam par śes daṅ sems yid mthoṅ med pa || ’di ni chos mthoṅ yin źes de
bźin gśegs pas bstan ||

nam mkha’ mthoṅ źes sems can tshig tu rab brjod pa || nam mkha’ ji ltar mthoṅ ste don ’di brtag
par gyis ||(4) de ltar chos mthoṅ ba yaṅ de bźin gśegs pas bstan || mthoṅ ba dpe gźan
gyis ni bsñad par nus ma yin ||

