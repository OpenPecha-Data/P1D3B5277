dga’ daṅ gus daṅ dad pa’i mchog ni ñer bźag ste || sgrib pa ñon moṅs bsal nas dri ma las ’das
pa ||’gro don (4) mṅon źugs des pa’i śes rab pha rol phyin || gaṅ la dpa’ rnams spyod pa
de ni mñan par gyis ||

skabs daṅ po rnam pa thams cad mkhyen pa ñid bstan || ’dzam bu’i gliṅ ’dir chu kluṅ ji (5) sñed
cig ’bab ciṅ ||me tog ’bras ldan sman daṅ nags tshal skyed byed pa || ma dros gnas pa’i
klu dbaṅ klu bdag brten gnas te ||de ni klu yi bdag po de yi mthu dpal yin ||

(2a1) rgyal ba’i ñan thos pa dag ji sñed chos ston daṅ || ’chad daṅ rigs pa dag daṅ ldan par
brjod pa daṅ ||mchog ’phags bde ba byed daṅ de yi ’bras thob pa || de dag kun kyaṅ de bźin
gśegs pa’i skyes bu’i mthu ||

ci phyir źe na (2) rgyal bas chos tshul gaṅ bstan pa || de la mi mchog slob mar gyur pas mṅon
bslabs śiṅ ||mṅon sum byas nas bslabs pa ji bźin ston byed de || saṅs rgyas mthus byed raṅ
gi stobs kyi mthus ma yin ||

gaṅ la śes rab pha rol phyin mchog (3) mi dmigs śiṅ || byaṅ chub sems dpa’ mi dmigs byaṅ chub
sems mi dmigs ||de skad thos nas rmoṅs pa med ciṅ skrag med pa || byaṅ chub sems dpa’ de
ni bde gśegs śes rab spyod ||

gzugs med tshor ba med ciṅ ’du śes sems pa (4) med || de la rnam śes gnas ni rdul tsam yod ma
yin ||de chos kun la mi gnas gnas pa med par spyod || yoṅs su gzuṅ med bde gśegs rnams kyi
byaṅ chub ’thob ||

ji ltar kun tu rgyu ba bzo sbyaṅs śes pa yis || dmigs med phuṅ po rnam (5) par ’jig pa ’byuṅ
ba ltar ||byaṅ chub sems dpa’ gaṅ źig de ltar chos śes pa || mya ṅan ’das la mi reg de ni
śes rab gnas ||

yaṅ ’di śes rab ’di ni gaṅ yin su yi yin || gaṅ las yin źes chos ’di thams cad stoṅ par rtog
||ñe bar (6) brtags nas źum pa med ciṅ skrag med pa || byaṅ chub sems dpa’ de ni byaṅ chub
ñe ba yin ||

gal te mi śes bźin du gzugs su ’du śes śiṅ || tshor ba sems pa rnam śes phuṅ por spyod byed
ciṅ ||phuṅ ’di stoṅ źes rtog na’aṅ byaṅ chub sems (2b1) dpa’ ni || mtshan ma la spyod skye
med gnas la dad ma yin ||

gaṅ źig gzugs min tshor min ’du śes sems pa yin || rnam par śes la mi spyod gnas pa med par
spyod ||de ni spyod ces bya bar mi dmigs śes rab brten || skye med blo ldan tiṅ ’dzin źi ba
mchog la (2) reg ||

byaṅ chub sems gaṅ de ltar ’dir bdag źir gnas pa || de ni sṅon gyi de bźin gśegs pas luṅ bstan
yin ||bdag ni mñam par bźag ce’am laṅs źes rlom sems med || ci phyir źe na chos kyi raṅ
bźin yoṅs śes phyir ||

de ltar spyod na bde gśegs (3) rnams kyi śes rab spyod || des ni spyod med spyod pa yin par
rab śes phyir ||chos gaṅ spyod pa de yaṅ dmigs par mi ’gyur te || ’di ni śes rab pha rol phyin
mchog spyod pa yin ||

gaṅ źig yod pa ma yin de ni med ces bya || byis pa rnams kyis de brtags yod daṅ med (4) par
byed ||yod daṅ med pa ’di gñis med pa’i chos yin ta || byaṅ chub sems dpa’ gaṅ gis ’di śes
ṅes par ’byuṅ ||

gaṅ ’dir phuṅ po lṅa dag sgyu ma ’drar śes śiṅ || sgyu ma gźan daṅ phuṅ po gźan du mi byed la
||sna tshogs ’du śes bral źiṅ ñe bar źi spyod (5) pa || ’di ni śes rab pha rol phyin mchog
spyod pa yin ||

dge ba’i bśes daṅ ldan źiṅ lhag mthoṅ ldan gyur pa || rgyal ba rnams kyi yum thos skrag par
yoṅ mi ’gyur ||gaṅ źig sdig pa’i grogs ldan gźan gyi driṅ ’jog pa || de ni snod so ma btaṅ
chus reg źig pa (6) bźin ||

ci phyir ’di ni byaṅ chub sems dpa’ bya źe na || chags pa gcod byed kun la chags pa zad par
’dod ||rgyal ba rnams kyi byaṅ chub chags med gyur la reg || des na ’di ni byaṅ chub sems
dpa’i miṅ thob bo ||

ci phyir ’di ni sems dpa’ che źes bya źe na || sems (7) can tshogs rnams maṅ po’i mchog tu gyur
pa daṅ |sems can khams kyi lta rnams chen po gcod pa ste || de phyir sems dpa’ chen po
źes ni rab brjod do ||

gtoṅ ba che daṅ blo che ba daṅ mthu che daṅ || rgyal ba rnams kyi theg chen mchog la źugs pa
daṅ ||go cha (3a1) chen po bgos śiṅ bdud kyi sgyu ’dul ba || de yi phyir na sems dpa’ che
źes rab tu brjod ||

dper na sgyu ma mkhan gyis bźi mdor sprul byas te || skye bo phal chen mgo maṅ bye ba gcod byed
pa’i ||gsad bya de dag ci ’dra de ltar byaṅ chub sems || ’gro (2) kun sprul ’dra rab śes
de la ’jigs pa med ||

gzugs daṅ ’du śes tshor ba daṅ ni sems pa daṅ || rnam par śes pa ma bciṅs ma grol yod pa min
||de ltar byaṅ chub la ’jug źum pa’i sems med pa || ’di ni gaṅ zag dam pa rnams kyi go cha
mchog ||

ci phyir ’di ni byaṅ (3) chub theg chen bya źe na || de gaṅ źon nas sems can thams cad mya ṅan
zlo ||theg pa ’di ni mkha’ ’dra gźal med khaṅ chen te || dga’ skyid bde ba mṅon par ’thob
byed theg pa’i mchog ||

gaṅ źig źon nas phyogs su ’gro ba dmigs su med || mya ṅan ’das par ’gro bar (4) gsuṅs pa ’gro
mi dmigs ||dper na mi śi de yis ’gro rgyu med pa bźin || rgyu des de ni mya ṅan ’das źes
rab tu brjod ||

byaṅ chub sems dpa’ sṅon gyi mtha’ daṅ phyi mtha’ daṅ || da ltar byuṅ bar mi dmigs dus gsum
dag pa ste ||gaṅ dag de ni ’dus ma byas yin (5) spros med de || ’di ni śes rab pha rol phyin
mchog spyod pa yin ||

byaṅ chub sems dpa’ mkhas rig gaṅ gi dus kyi tshe || skye med rnam par bsams te ’di ltar spyod
byed ciṅ ||sñiṅ rje chen po bskyed kyaṅ sems can ’du śes med || ’di ni śes rab pha rol
phyin mchog (6) spyod pa yin ||

gal te sems can ’du śes sdug bsṅal ’du śes skyed || ’gro ba rnams kyi don bya sdug bsṅal spaṅ
sñam ste ||bdag daṅ sems can yoṅs rtog byaṅ chub sems dpa’ ste || ’di ni śes rab pha rol
phyin mchog spyod ma yin ||

bdag ci ’dra ba de ’drar sems (7) can thams cad śes || sems can thams cad ci ’drar de ’drar
chos kun śes ||skye ba med daṅ skye ba gñi gar mi rtog pa || ’di ni śes rab pha rol phyin
mchog spyod pa yin ||

’jig rten dag na chos miṅ ji sñed yoṅs brjod pa || kun la skye ba daṅ ni yaṅ dag ’das (3b1)
spaṅs nas ||ye śes ’chi med dam pa de las gźan med ’thob || de phyir ’di ni śes rab pha rol
phyin ces bya ||

byaṅ chub sems dpa’ gaṅ źig dogs med de ltar spyod || śes rab ldan te mñam ñid gnas par śes
par bya ||chos rnams raṅ bźin med par yoṅs su śes (2) gyur pa || ’di ni śes rab pha rol phyin
mchog spyod pa yin ||

