’jig rten mgon la gnas brtan rab ’byor (4) yoṅs źus pa || yon tan rgya mtsho ñon moṅs ma mchis
rtags bstan gsol ||mthu che ba dag ji ltar slar ldog mi ’gyur ba || de ltar yon tan phyogs
tsam rgyal bas luṅ bstan gsol ||

tha dad ’du śes bral źiṅ rigs pa ldan tshig smra || dge sbyoṅ dag (5) daṅ bram ze gźan la rten
mi byed ||mkhas pa dus rnams rtag tu ṅan soṅ gsum po spaṅs || de dag dge bcu’i las kyi
lam la mṅon par brtson ||

zaṅ ziṅ med par ’gro la chos ni rjes su ston || chos la gcig tu dga’ źiṅ rtag tu tshig ’jam
ldan ||’gro ’chag (6) ñal daṅ ’dug par śes bźin rab tu ldan || gña’ śiṅ gaṅ tsam lta źiṅ ’gro
la sems ’khrul med ||

gtsaṅ byas gtsaṅ ma’i gos ’chaṅ gsum po dben źiṅ dag || rñed ’dod ma yin khyu mchog rtag tu
chos ’dod pa ||bdud kyi yul las ’das śiṅ gźan (7) gyi driṅ mi ’jog || bsam gtan bźi la bsam
gtan bsam gtan der mi gnas ||

grags pa ’dod pa ma yin khro bas sems dkris med || khyim par gyur kyaṅ rtag tu dṅos po kun ma
chags ||’tsho pa’i phyir ni ya ṅas loṅs spyod tshol ma byed || drag śul (10b1) spyod sṅags
mi byed bud med sbyor sṅags min ||

’dod pa’i las can pho mor ’gyur źes ston mi byed || rab tu dben pa’i śes rab pha rol phyin’thab
daṅ rtsod daṅ bral źiṅ byams pa’i sems kyaṅ brtan || kun mkhyen ’dod ciṅ brtan la rtag
tu (2) gźol sems ldan ||

mtha’ ’khob kla klo’i skye bo’i yul mtha’ rnam par spaṅs || raṅ gis la dogs med rtag tu ri rab
’dra ||chos phyir srog kyaṅ ’dor źiṅ rnal ’byor rab tu brtson || mi ldog rtags ni ’di dag
yin par śes par bya ||

