ñan thos tshogs rnams ji sñed sbyin daṅ tshul khrims daṅ || bsgom daṅ rab tu ldan pa’i bsod
nams tshogs bskyed pa’aṅ ||byaṅ chub sems (5) dpa’i rjes su yi raṅ sems gcig la || ñan thos
tshogs kyi bsod nams phuṅ pos char mi phod ||

’das dus sṅon gyi saṅs rgyas bye ba khrag khrig gaṅ || źiṅ maṅ mtha’ yas byed stoṅ dag na gaṅ
bźugs daṅ ||gaṅ yaṅ mya ṅan ’das pa ’jig rten mgon po rnams || (6) sdug bsṅal zad par bya
phyir rin chen chos ston pa ||

daṅ po byaṅ chub mchog tu thugs bskyed bskyed pa nas || rnam par ’dren pa rnams kyi dam chos
zad kyi dus ||de bar rgyal ba de dag bsod nams gaṅ yin pa || pha rol phyin daṅ ldan daṅ saṅs
rgyas chos gaṅ daṅ ||

gaṅ (7) yaṅ saṅs rgyas sras rnams daṅ ni ñan thos daṅ || slob daṅ mi slob dge ba zag bcas zag
med pa ||bsdus nas byaṅ chub sems dpa’ rjes su yi raṅ źiṅ || ’gro ba’i don rgyu byaṅ chub
phyir ni thams cad bsṅo ||

yoṅs bsṅo gal te sems su ’du śes ’byuṅ (6a1) ’gyur źiṅ || byaṅ chub ’du śes yoṅs bsṅo sems can
’du śes na ||’du śes phyir na lta gnas sems ni gsum la chags || dmigs pa yod pas yoṅs su
bsṅo bar chud ma yin ||

gal te ’di ltar chos ’di ’gags śiṅ zad pa (2) daṅ || gaṅ du yoṅs su bsṅo ba de yaṅ zad pa daṅ
||chos kyis chos la nam yaṅ mi bsṅo śes gyur na || de ltar rab tu śes pas yoṅs su bsṅos
pa yin ||

gal te mtshan mar byed na de ni bsṅo ma yin || ji ste mtshan ma med na byaṅ chub bsṅo ba yin
||ji ltar (3) dug daṅ ’dres pa’i kha zas bzaṅ za ba || dkar po’i chos la dmigs pa’aṅ de ’drar
rgyal bas gsuṅs ||

de ltas ’di ltar yoṅs su bsṅo ba bslab bya ste || ji ltar rgyal ba de dag dge ba de mkhyen pa’i
||rnam pa gaṅ yin ’byuṅ gaṅ mtshan ñid gaṅ yin la || rjes su yi raṅ (4) de lta de ltar
yoṅs su bsṅo ||

de ltar bsod nams byaṅ chub yoṅs su bsṅo byed na || dug med saṅs rgyas mi spoṅ rgyal bas gsuṅs
pa smra ||de ltar yoṅs bsṅo dpa’ bo ’jig rten dmigs can gyi || byaṅ chub sems dpa’ ji sñed
thams cad zil gyis gnon ||

